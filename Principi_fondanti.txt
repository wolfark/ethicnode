EthicNode.org vuole perseguire l'idea che il Movimento ScambioEtico e TntVillage si sono preposti. Per questo motivo si considerano
principi fondanti di EthicNode.org il proclama di ScambioEtico e lo Statuto di TntVillage cosi come riportati al 18/12/2017.
Viene ereditato da TntVillage lo slogan: "TntVillage, Il P2P non è un crimine" -> "EthicNode, Il P2P non è un crimine"

--Proclama ScambioEtico--

ScambioEtico è un Movimento di Pensiero che si è sviluppato in Rete nell’estate del 2004.

Questo Movimento di Pensiero si condensa in alcuni concetti che sono stati definiti il Proclama dello ScambioEtico:
ScambioEtico è la condivisione senza scopo di lucro di opere protette dal diritto d’autore quando si auto-limita evitando di 
mettere in condivisione film e musica con meno di 12 mesi dalla prima commercializzazione. ScambioEtico deve essere interpretato 
come mediazione al problema della criminalizzazione generalizzata del peer to peer, [strike]prevedendo delle clausole con cui il 
titolare del diritto d’autore può chiedere la rimozione dei link o dei torrent che puntano alle sue opere senza ricorrere alle 
Autorità. ScambioEtico [/strike] è un impegno politico e deve essere una volontà manifesta di venire a patti con le Autorità e gli 
Autori. [strike], ai quali proponiamo:”Se ci tollerate, possiamo promuovere questo tipo di file sharing”[/strike] L’obbiettivo di 
ScambioEtico è l’Armistizio.

L’ambizione di dare le gambe a questa idea si concretizza alla fine di marzo 2005 con la nascita di TNT Village, la prima Comunità 
di file sharing che effettivamente pratica lo ScambioEtico allo slogan “il P2P non è un crimine”.

All’inizio di novembre 2005 l’iniziativa di TNT Village viene pubblicamente presentata come una disobbedienza civile al Congresso 
di Radicali Italiani.

Nel frattempo nascono altre due Comunità che fanno riferimento al Proclama dello ScambioEtico. In seguito una dismette la attività 
e l’altra abbandona la limitazione dei 18 mesi.
Attualmente TNT Village è l’unica realtà che effettivamente pratica lo ScambioEtico.

Bozza salvata alle 14:31:43. Ultima modifica di Luigi Di Liberto il 26 agosto 2012 alle 14:32
Non rimuove il torrent o link

Bozza salvata alle 16:00:33. Ultima modifica di Luigi Di Liberto il 26 settembre 2012 alle 16:01
Cambia da 18 mesi a 1 anno

--Statuto di TNTVillage--

Questa Comunità è stata creata allo scopo di poter offrire a tutti gli Italiani, in particolare coloro che vivono all'estero, 
l'opportunità di tenersi aggiornati in tema di cultura, di arte e di opere dell'ingegno attraverso la condivisione, senza fine 
di lucro, di opere, anche tutelate da copyright, sulla rete P2P. Il fine principale di questo sito è quello di porre in evidenza 
l'ormai obsoleta normativa sul diritto d'autore, che, causa la lunga durata della tutela di tali diritti, risulta essere un freno
alla cultura ed alla diffusione della conoscenza, quindi una drastica riduzione di questi 'tempi di garanzia' è indispensabile 
per far si che alcune opere possano essere liberamente diffuse, sia a scopi culturali ma anche più semplicemente a scopo 
edonistico.
Riteniamo necessaria ed urgente una riforma sostanziale della legge sulla tutela dei diritti d'autore, a scopo di sfruttamento 
economico dell’opera, anche per liberare molte di quelle opere dimenticate nei sottoscala delle case di produzione e 
distribuzione e poterle così restituire alla comunità mondiale.
Siamo fermamente convinti della necessità di una maggiore diffusione dell’arte e dei saperi, ma nonostante ciò riteniamo doverosa
la tutela della paternità di un’opera e come giusto ed equo il riconoscimento economico per l’autore della stessa.

Per questi motivi su questo sito si condivide la trasparente intenzione di promuovere lo "Scambio Etico", sull'assunto del 
proclama, che da vita al Movimento, per un mimimo di tutela, come primo passo verso il dialogo costruttivo con le "controparti".

Diventa quindi necessario vietare la deposizione di torrent che puntino a:

    - Materiale pornografico.
    - Musica, con meno di 12 mesi dalla pubblicazione.
    - Ebooks e audiobooks (Abooks) con meno di 12 mesi dalla data di prima pubblicazione dell'opera, con esclusione di tutta l'area
      scolastica.
    - Film, anime e cartoon con meno di 12 mesi dalla prima divulgazione nell'idioma in cui viene effettuata la condivisione.

Di conseguenza alle linee guida principali è consentito condividere:

    - Film, Anime e Cartoons: dopo 12 mesi dalla prima divulgazione nell'idioma in cui viene effettuata la condivisione. 
      N.B. Sono consentiti i film a carattere erotico che su IMDB non sono classificati nel genere adult. 
      N.B. I festival, concorsi etc. non c'entrano, la date sono solo di cinema o home video real/web.
    - Musica: dopo 12 mesi dalla pubblicazione.
    - Ebooks e Abooks dopo 12 mesi dalla prima pubblicazione.
    - Libri Scolastici e Parascolastici senza alcuna limitazione.
    - Videomusic: dopo 12 mesi dalla pubblicazione del brano musicale.
    - Software, sistemi operativi, giochi per PC e Console senza alcuna limitazione.
    - Shareware senza "cura" e tutto il freeware: senza nessun limite di tempo.
    - Opere allegate ai quotidiani, periodici etc: dalla data di uscita del numero successivo, o comunque dopo 30 giorni dalla pubblicazione, ad esclusione di quanto già regolamentato.

Sono invece consentite le condivisioni delle opere di Autori che hanno pubblicamente affermato di essere favorevoli alla 
diffusione delle loro opere sulla rete P2P, così come tutto ciò che è stato divulgato dalla TV e che non sia gia espressamente 
regolamentato dallo statuto.

TNTVillage si riconosce pienamente nella proposta avanzata da Electronic Frontier Foundation di istituire un sistema di Licenze 
Collettive e la sostiene come strumento per giungere, finalmente, alla legalizzazione delle condivisioni attualmente considerate
illecite.


Disclaimer

    - Questo server non ospita nessun file ma solo i relativi TORRENT.
    - Ricordate sempre che la violazione del copyright è un reato.
    - Chiunque non sia d'accordo con quanto precede e chi non ha almeno 18 anni, è invitato a non registrarsi e quindi a non 
      utilizzare le pagine del presente sito.
    - Entrando in questo sito tutte le motivazioni ed avvertenze riportate nel presente testo si ritengono condivise e accettate
      senza alcuna remora.
    - I link sono soggetti a moderazione discrezionale dell'Admin.
    - I titolari del diritto d'autore, o loro rappresentanti, possono richiedere, su carta intestata, la rimozione della loro
      opera senza ricorrere alle autoritïà.


Consigli utili

    - Rispetta il tuo interlocutore.
    - In discussione si mettono le idee, non chi le esprime.
    - Delegittimare o denigrare il tuo interlocutore non renderà più le tue argomentazioni.
    - La comunicazione fra individui è sempre difficile. Il buon senso consiglia di non azzardare interpretazioni creative dei 
      concetti altrui, se hai dei dubbi chiedi delucidazioni.
    - Prima di postare prenditi una pausa per rileggerti, meglio spendere qualche minuto in più per essere maggiormente chiari,
      che scatenare flame potenzialmente infiniti.
    - Vi invitiamo ad usare un linguaggio decoroso.
    - Il sarcasmo è tanto divertente quanto pericoloso, usalo con moderazione
    - Scatenare flame invecchia la pelle.


Buona permanenza su TNTVillage
